
# Choices, Choices - The Tech-stack

## Sprint Planning

Project en werkzaamheden plannen met je team.

## Aanpak

In [Sprint 14: Lose Your Head](https://github.com/fdnd-task/lose-your-head-the-client-case) ben je begonnen met het ontwerpen en maken van een opdracht voor een opdrachtgever met een framework en headless CMS. Daarbij stond het framework (Sveltekit) en het headless CMS (Directus) vast. Deze sprint werk je met je team verder op dit project, daarbovenop ga je zelfstandig een aantal andere frameworks installeren.

### Teamwerk

Het is de bedoeling dat je aan het einde van deze sprint alle pagina‚Äôs van de site van de opdrachtgever *mobile-first*, *responsive* en *accessible* hebt uitgewerkt. Als je database nog niet goed is, of als de opdrachtgever nog niet door komt met informatie dan zet je met dummy-content alvast wat zaken klaar zodat je w√©l met de HTML en CSS door kunt.

Je hebt vorig jaar geleerd hoe je een *mobile-first*, *responsive* en *accessible* ontwerp vertaalt naar een website. Kijk nog eens terug naar de betreffende workshops om je kennis wat op te frissen.

#### Sprintplanning

Lees de de instructies van de workshops van vandaag goed door en bekijk het programma van Sprint 15. Verwerk de feedback van de Sprint Review van sprint 14, maak issues van de taken waar je mee aan de slag wil deze sprint. Teken een schema op het whiteboard voor de komende drie weken en neem belangrijke teamresultaten op. Bijvoorbeeld wanneer een user-story af moet zijn en wie dit gaat doen. Doe een [sprintplanning](https://github.com/fdnd-task/lose-your-head-the-client-case/blob/main/docs/projectinrichting.md#2-sprint-planning) op basis van de verzamelde informatie.

**N.B.:** aan het eind van de sprintplanning staan alle user-stories en taken die deze sprint opgepakt worden klaar in de ToDo kolom en is er *commitment* op gegeven door het hele team.

### Individueel werk

In deze sprint experimenteer je zelfstandig met ten minste drie andere tech-stacks. Twee frameworks kiezen wij voor je! Vandaag gaan we aan de slag met 11ty en maandag na de herfstvakantie komt Chanel ons helpen met React/Next. Daarnaast kies je zelf een semi-willekeurige stack op jamstack.org, door een Headless CMS en een (static) Site Generator te selecteren. Semi-willekeurig omdat je met jouw team in ieder geval allemaal een andere keuze maakt. Als je een team van 4 personen hebt worden er dus 4 verschillende tech-stacks onderzocht!

Kijk voor de opdracht in de [Justify Your Techstack](justify-your-techstack.md) deeltaak.

### üí™ Extra uitdagingen

Als je je verveelt mag je natuurlijk ook twee of drie andere tech-stacks uitproberen, je onderzoek wordt daarmee beter en je begrip groter.

### ‚úíÔ∏è Leervragen

Zet de antwoorden in je learning journal:
- Welke stappen neem je om een nieuw framework uit te proberen?
- Bij wat voor type project zou je kiezen voor 11ty?
- Hoe heb je ervoor gezorgd dat je met je team weet welke stappen jullie vandaag nemen?
