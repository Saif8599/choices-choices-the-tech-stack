# Choices, Choices - The Tech-stack

## Code/Design-review

Deze week heb je meerdere opdrachten waar je aan werkt, zowel individueel als samen met je team. Vandaag gaan we de code reviewen van de leertaak, de opdracht die je met jouw team uitvoert. Je gaat de code reviewen van twee andere teams. 

## Aanpak
Je gaat in jouw huidige team twee andere teams reviewen. Noteer op het whiteboard welke teams/opdrachtgevers jullie gaan reviewen, zodat elk team feedback krijgt.  

Je werkt binnen jouw huidige team:
1. Kies twee andere teams die je gaat reviewen.  
2. Schrijf de namen van de gekozen teams/opdrachtgevers op het whiteboard.  
3. Loop het project door aan de hand van onderstaande criteria.  
4. Schiet issues in bij het team dat je reviewt. Zorg dat deze duidelijk zijn en constructieve feedback bevatten.  

### Code review criteria

1. **Projectinrichting**  
  - Is er een actief projectboard?
  - Is het duidelijk waar het team momenteel aan werkt en hoe de voortgang wordt bijgehouden?
  - Is er een live site beschikbaar of zijn er duidelijke installatie-instructies om het project lokaal te draaien?

2. **Verschillende routes**  
  - Is er een sitemap aanwezig?
  - Hoeveel pagina’s bevat de website, en welke zijn al aangemaakt en vindbaar via de routes?
  
3. **Dynamische data**
  - Wordt er verbinding gemaakt met een database?
  - Zijn er detailpagina’s met dynamische slugs (bijv. /product/[id])?
  - Wordt dynamische data correct opgehaald en gerenderd op de juiste plekken?

5. **Structuur componenten**  
  - Hoe is de opbouw van de componenten georganiseerd?
  - Zijn componenten herbruikbaar en goed leesbaar?
  - Is er sprake van een duidelijke mappenstructuur en consistente naamgeving?

6. **Zelf bedachte criteria**
  - Bedenk als team drie punten waarop jullie graag feedback ontvangen.
  - Noteer deze criteria op het whiteboard.
  - Laat het team dat jullie reviewt deze criteria meenemen in hun beoordeling.e review.
